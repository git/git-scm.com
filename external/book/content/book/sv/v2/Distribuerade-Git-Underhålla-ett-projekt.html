---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: sv
  chapter:
    title: Distribuerade Git
    number: 5
  section:
    title: Underhålla ett projekt
    number: 3
    cs_number: '5.3'
    previous: book/sv/v2/Distribuerade-Git-Medverka-i-ett-projekt
    next: book/sv/v2/Distribuerade-Git-Sammanfattning
title: Git - Underhålla ett projekt
url: "/book/sv/v2/Distribuerade-Git-Underhålla-ett-projekt.html"
---
<h2 id="_underhålla_ett_projekt">Underhålla ett projekt</h2>
<div class="paragraph">
<p>
Förutom att veta hur du bidrar effektivt till ett projekt, behöver du troligen kunskap om hur man underhåller ett.
Det kan innebära att acceptera och tillämpa patcher som genererats via <code>format-patch</code> och skickats till dig via mejl, eller att integrera ändringar i fjärrgrenar.
Oavsett om du underhåller ett eget arkiv eller vill hjälpa till med att godkänna patcher, behöver du veta hur man accepterar bidrag på ett strukturerat sätt, dels för att underlätta för bidragslämnare och dels för att underhållet ska bli hållbart för dig över tid.</p>
</div>
<div class="sect3">
<h3 id="_arbeta_i_ämnesgrenar">Arbeta i ämnesgrenar</h3>
<div class="paragraph">
<p>
När det gäller att integrera nytt arbete är det generellt en bra idé att prova hur den fungerar i en <em>ämnesgren</em> — det vill säga en tillfällig gren som är specifikt skapad för att prova det nya arbetet.
Det gör det enkelt att justera patcherna individuellt och kunna lämna dem som inte fungerar tills bidragslämnaren har tid att återkomma med förbättringar.
Om du skapar ett grennamn baserat på temat för den patch du testar, till exempel <code>ruby_client</code> eller liknande, kommer du enkelt påmind om syftet med grenen om du måste lämna den och komma tillbaka senare.
Underhållarna av Git anger en namnrymd för dessa grenar också — till exempel <code>sc/ruby_client</code>, där prefixet <code>sc</code> är förkortningen för personen som bidrog med arbetet.
Som du säkert kommer ihåg kan du skapa grenen från din <code>master</code>-gren på följande sätt:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch sc/ruby_client master</code></pre>
</div>
</div>
<div class="paragraph">
<p>Vill du byta till den direkt använder du istället <code>checkout -b</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout -b sc/ruby_client master</code></pre>
</div>
</div>
<div class="paragraph">
<p>Nu är du redo att lägga till det bidragande arbetet när du har bestämt dig för om du vill applicera förslaget i någon av dina långlivade grenar eller inte</p>
</div>
</div>
<div class="sect3">
<h3 id="_patches_from_email">Arbeta via mejl</h3>
<div class="paragraph">
<p>
Om du tar emot patcher som ska integreras i ditt projekt via mejl, behöver du först du applicera patchen i din ämnesgren för att kunna granska den.
Det finns två sätt att applicera en mejlad patch: med <code>git apply</code> eller med <code>git am</code>.</p>
</div>
<div class="sect4">
<h4 id="_applicera_en_mejlad_patch_med_apply">Applicera en mejlad patch med <code>apply</code>
</h4>
<div class="paragraph">
<p>
Om du har fått patchen av någon som genererade den med <code>git diff</code> eller någon variant av Unix <code>diff</code>-kommandot (rekommenderas inte; se mer i nästa avsnitt), kan du applicera den med <code>git apply</code>.
Om vi utgår från att du sparade patchen på <code>/tmp/patch-ruby-client.patch</code>, ser det ut så här:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git apply /tmp/patch-ruby-client.patch</code></pre>
</div>
</div>
<div class="paragraph">
<p>Kommandot ändrar filerna i ditt lokala arkiv.
Det är nästan identiskt som att köra <code>patch -p1</code> för att applicera patchen, men det accepterar inte lika luddiga matchningar som <code>patch</code>.
Det hanterar också filer som läggs till, tas bort och döps om om de beskrivs i <code>git diff</code>-formatet, vilket <code>patch</code> inte gör.
Slutligen är <code>git apply</code> en “applicera allt eller avbryt allt”-modell, där allt eller inget appliceras.
<code>patch</code> kan å andra sidan applicera delar av patchfiler, men det kan lämna ditt lokala arkiv i ett lite märkligt tillstånd.
Övergripande sett är <code>git apply</code> ett mer konservativt kommando än <code>patch</code>.
Det kommer inte att göra en inceckning åt dig — när du har kört kommandot behöver du köa och checka in ändringarna manuellt.</p>
</div>
<div class="paragraph">
<p><code>git apply</code> kan också användas för att se om en patch kan läggas till utan konflikter innan du försöker applicera den — kör <code>git apply --check</code> följt av patchen-filen:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git apply --check 0001-seeing-if-this-helps-the-gem.patch
error: patch misslyckades: ticgit.gemspec:1
error: ticgit.gemspec: patchen kan inte tillämpas</code></pre>
</div>
</div>
<div class="paragraph">
<p>Om det inte finns någon utdata kan patchen integreras utan problem.
Detta kommando avslutar med ett nollskilt tal om kontrollen misslyckas, så det kan användas i skript med om du vill.</p>
</div>
</div>
<div class="sect4">
<h4 id="_git_am">Applicera en mejlad patch med <code>am</code>
</h4>
<div class="paragraph">
<p>
Om bidragslämnaren är en van Git-användare som använde kommandot <code>format-patch</code> för att generera sin patch, blir ditt jobb genast enklare.
Patchen innehåller då även författarinformation och ett incheckningsmeddelande.
Om du har möjlighet, uppmuntra dina bidragslämnare att använda <code>format-patch</code> istället för <code>diff</code> för att generera patchar till ditt projekt.
<code>git apply</code> borde bara användas för patchar till legacy projekt.</p>
</div>
<div class="paragraph">
<p>För att applicera en patch som genererats av <code>format-patch</code> använder du <code>git am</code> (kommandot heter <code>am</code> eftersom det används för att "applicera en serie patchar från en mejlbox").
Tekniskt sett är <code>git am</code> byggt för att läsa en mbox-fil, som är ett enkelt, textbaserat format för att lagra ett eller flera e-postmeddelanden i en textfil.
Det ser ut så här:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">Från 330090432754092d704da8e76ca5c05c198e71a8 Mon Sep 17 00:00:00 2001
Från: Jessica Smith &lt;jessica@example.com&gt;
Datum: Sun, 6 Apr 2008 10:17:23 -0700
Ämne: [PATCH 1/2] add limit to log function

Limit log functionality to the first 20</code></pre>
</div>
</div>
<div class="paragraph">
<p>Det här är början på utdata från <code>git format-patch</code>-kommandot som du såg i föregående avsnitt; det är också ett giltigt mbox-e-postformat.
Om någon har mejlat patchen till dig på rätt sätt med <code>git send-email</code> och du laddar ner den i mbox-format, kan du peka <code>git am</code> till mbox-filen för att den ska börja applicera alla patchar den ser.
Om du använder en mejlklient som kan spara flera mejl i mbox-format, kan hela patchserier sparas i en fil och sen kan du köra <code>git am</code> för att applicera dem en i sänder.</p>
</div>
<div class="paragraph">
<p>Om någon däremot laddade upp en patchfil som genererats via <code>git format-patch</code> till ett ärendehanteringssystem eller liknande, kan du spara filen lokalt och sedan köra <code>git am</code> för att applicera den:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git am 0001-limit-log-function.patch
Applicerar: add limit to log function</code></pre>
</div>
</div>
<div class="paragraph">
<p>Den applicerades utan konflikt och skapade automatiskt en ny incheckning åt dig.
Informationen om författaren tas från mejlets <code>Från</code>- och <code>Datum</code>-rubriker, meddelandet i incheckningen tas från <code>Ämne</code> och brödtexten (innan patchen) i mejlet.
Om den här patchen applicerades från mbox-exemplet ovan, skulle den genererade incheckningen se ut ungefär så här:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --pretty=fuller -1
commit 6c5e70b984a60b3cecd395edd5b48a7575bf58e0
Författare:     Jessica Smith &lt;jessica@example.com&gt;
Författardatum: Sun Apr 6 10:17:23 2008 -0700
Incheckning:     Scott Chacon &lt;schacon@gmail.com&gt;
Inchdeckningsdatum: Thu Apr 9 09:19:06 2009 -0700

   add limit to log function

   Limit log functionality to the first 20</code></pre>
</div>
</div>
<div class="paragraph">
<p>Incheckningsinformationen anger vem som applicerade patchen och vid vilken tidpunkt.
Författarinformation anger vem som skapade den och när.</p>
</div>
<div class="paragraph">
<p>Det är inte omöjligt att patchen inte kan appliceras på grund av konflikter.
Kanske har din huvudgren divergerat för långt från den gren patchen byggdes från, eller så förgrenades den från en patch som du inte har applicerat än.
<code>git am</code>-processen kommer då att misslyckas och du blir tillfrågad om hur du vill lösa konflikten:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git am 0001-seeing-if-this-helps-the-gem.patch
Tillämpar: seeing if this helps the gem
error: patch misslyckades: ticgit.gemspec:1
error: ticgit.gemspec: patchen kan inte tillämpas
Patchen misslyckades på 0001.
När du har löst problemet, kör "git am --resolved".
Om du hellre vill hoppa över patchen, kör "git am --skip" istället.
För att återgå till ursprunglig gren och sluta patcha, kör "git am --abort".</code></pre>
</div>
</div>
<div class="paragraph">
<p>Det här kommandot anger i vilka berörda filer det finns konflikter, precis som vid en sammanslagning eller ombasering.
Du löser det här problemet på ungefär samma sätt — redigerar filen för att lösa konflikten, köar den nya filen och kör sedan <code>git am --resolved</code> för att fortsätta till nästa patch:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ (fix the file)
$ git add ticgit.gemspec
$ git am --resolved
Tillämpar: seeing if this helps the gem</code></pre>
</div>
</div>
<div class="paragraph">
<p>Om du vill att Git ska försöka göra en lite mer intelligent operation för att lösa konflikten kan du lägga till en <code>-3</code>-flagga.
Git försöker då att göra en trefältsfusion.
Det är inte förvalt eftersom det inte fungerar om den incheckning som patchen förgrenades ifrån inte finns i ditt arkiv.
Om patchen däremot förgrenades från en offentlig incheckning är <code>-3</code>-flaggan generellt mycket smartare för att applicera en patch med konflikter:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git am -3 0001-seeing-if-this-helps-the-gem.patch
Tillämpar: seeing if this helps the gem
error: patch misslyckades: ticgit.gemspec:1
error: ticgit.gemspec: patchen kan inte tillämpas
Använder indexinfo för att återskapa ett basträd...
Faller tillbaka på att patcha grundversionen och trevägssammanslagning...
Inga ändringar -- Patchen har redan tillämpats.</code></pre>
</div>
</div>
<div class="paragraph">
<p>Utan <code>-3</code>-flaggan skulle patchen i det här fallet ha betraktats som konfliktfylld.
Med <code>-3</code>-flaggan appliceras den utan problem.</p>
</div>
<div class="paragraph">
<p>Om du applicerar ett helt gäng patcher från en mbox kan du också köra <code>am</code>-kommandot i interaktivt läge, vilket stannar processen vid varje patch för att fråga om du vill applicera den:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git am -3 -i mbox
Incheckningskroppen är:
--------------------------
seeing if this helps the gem
--------------------------
Tillämpa? [Y]=ja/[N]=nej/[E]=redigera/[V]=visa patch/[A]=godta alla:</code></pre>
</div>
</div>
<div class="paragraph">
<p>Det här är användbart om du har många patcher för att kunna se dem först om du inte skulle komma ihåg vad någon handlar om, eller hoppa över någon som du redan har lagt till.</p>
</div>
<div class="paragraph">
<p>När alla patcher har lagts till och checkats in i din gren behöver du bestämma om och hur du ska integrera dem i en långlivad gren.</p>
</div>
</div>
</div>
<div class="sect3">
<h3 id="_checking_out_remotes">Checka ut fjärrgrenar</h3>
<div class="paragraph">
<p>
Om ditt bidrag kom från en Git-användare som har checkat ut sin egen gren, skickat ett antal ändringar till den och sedan skickat URL:en till sitt repo och namnet på den grenen som ändringarna finns i till dig, kan du lägga till den som en fjärrgren och göra sammanslagning lokalt.</p>
</div>
<div class="paragraph">
<p>Om Jessika till exempel skickar ett mejl och skriver att hon har en bra ny funktion i <code>ruby-client</code>-grenen i sitt arkiv, kan du testa den genom att lägga till den som fjärrgren och checka ut den lokalt:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote add jessica git://github.com/jessica/myproject.git
$ git fetch jessica
$ git checkout -b rubyclient jessica/ruby-client</code></pre>
</div>
</div>
<div class="paragraph">
<p>Om hon mejlar dig igen med en annan gren som har en annan bra funktion kan du direkt köra <code>fetch</code> och <code>checkout</code> eftersom du redan har ställt in fjärrgrenen.</p>
</div>
<div class="paragraph">
<p>Det här är mest användbart om du arbetar regelbundet med en person.
Om någon bara bidrar med en patch lite då och då är det mindre tidskrävande att acceptera den via e-post än att kräva att alla kör sina egna servrar och ständigt lägga till och ta bort fjärrgrenar för att få några patcher.
Du kommer sannolikt inte heller att vilja ha hundratals fjärrgrenar, där de flesta är från någon som bara bidrar med en patch eller två.
Hur som helst, skript och hostade tjänster kan göra det enklare — det beror till stor del på hur du och dina bidragslämnare utvecklar.</p>
</div>
<div class="paragraph">
<p>Den andra fördelen med den här metoden är att du behåller historiken för incheckningarna.
Även om du kanske har sammanslagningskonflikter, så vet du var i historiken deras arbete är baserat; en korrekt trefältsfusion är standard istället för att behöva ange en <code>-3</code> och hoppas att patchen genererades från en offentlig incheckning som du har tillgång till.</p>
</div>
<div class="paragraph">
<p>Om du inte samarbetar kontinuerligt med en person men ändå vill dra in kod från dem på det här sättet kan du ange URL:en till fjärrarkivet när du kör <code>git pull</code>.
Det gör en enstaka hämtning från ett fjärrarkiv utan att spara URL:en som en fjärreferens:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git pull https://github.com/onetimeguy/project
Från https://github.com/onetimeguy/project
 * branch            HEAD       -&gt; FETCH_HEAD
Sammanslagning genomförd med strategi 'recursive'.</code></pre>
</div>
</div>
</div>
<div class="sect3">
<h3 id="_what_is_introduced">Avgöra vad som ska integreras</h3>
<div class="paragraph">
<p>
Nu har du en ämnesgren som innehåller ett bidrag.
Du behöver nu bestämma vad du vill göra med den.
I det här avsnittet går vi igenom några kommandon som du kan använda för att granska exakt vad som kommer att tillämpas om du sammanfogar den här grenen med din huvudgren.</p>
</div>
<div class="paragraph">
<p>Det är ofta användbart att få en överblick över alla de incheckningar i den här grenen som inte finns i din huvudgren.
Du kan utesluta incheckningar i huvudgrenen genom att lägga till <code>--not</code>-flaggan före grennamnet.
Det gör samma sak som kommandot <code>master..contrib</code> som vi använde tidigare.
Om din bidragslämnare skickar två patchar, du skapar en gren som heter <code>contrib</code> och applicerar dessa patchar där kan du köra detta:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log contrib --not master
commit 5b6235bd297351589efc4d73316f0a68d484f118
Författare: Scott Chacon &lt;schacon@gmail.com&gt;
Datum:   Fri Oct 24 09:53:59 2008 -0700

    seeing if this helps the gem

commit 7482e0d16d04bea79d0dba8988cc78df655f16a0
Författare: Scott Chacon &lt;schacon@gmail.com&gt;
Datum:   Mon Oct 22 19:38:36 2008 -0700

    updated the gemspec to hopefully work better</code></pre>
</div>
</div>
<div class="paragraph">
<p>För att se vad varje incheckning gör, kom ihåg att du kan ange <code>-p</code>-flaggan till <code>git log</code>.
Då läggs diffen till som tillämpandet av en patch ger.</p>
</div>
<div class="paragraph">
<p>För att se en fullständig diff över vad som skulle hända om du sammanfogade hela ämnesgrenen med en annan gren, kan du behöva använda ett lite märkligt trick för att få korrekta resultat.
Du kanske tror att du kan köra detta:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git diff master</code></pre>
</div>
</div>
<div class="paragraph">
<p>Det här kommandot ger dig mycket riktigt en diff, men om din <code>master</code>-gren har flyttats framåt sedan du förgrenade ämnesgrenen från den är de något vilseledande.
Detta beror på att Git direkt jämför ögonblicksbilder av den sista incheckningen på den ämnesgren du är på och ögonblicksbilden av den senaste incheckningen på <code>master</code>-grenen.
Om du, till exempel, har lagt till en rad i en fil på <code>master</code>-grenen, kommer en direkt jämförelse av grenarnas ögonblicksbilder få det att se ut som att ämnesgrenen kommer att ta bort den raden.</p>
</div>
<div class="paragraph">
<p>Om <code>master</code>-grenen inte har rört sig är det inte ett problem, men har historiken divergerat kommer diffen att se ut som att du lägger till allt nytt i din ämnesgren och tar bort allt unikt för <code>master</code>-grenen.</p>
</div>
<div class="paragraph">
<p>Vad du verkligen vill se är ändringarna som lagts till i funktionsgrenen — resultatet av de ändringar som bblir om du slår ihop den här grenen med <code>master</code>.
Det gör du genom att be Git jämföra den sista incheckningen på din temagren med den första gemensamma föregångaren den har med <code>master</code>-grenen.</p>
</div>
<div class="paragraph">
<p>Tekniskt sett kan du göra det genom att explicit räkna ut den gemensamma föregångaren och sedan köra diff på den:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git merge-base contrib master
36c7dba2c95e6bbb78dfa822519ecfec6e1ca649
$ git diff 36c7db</code></pre>
</div>
</div>
<div class="paragraph">
<p>Eller, mer koncist:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git diff $(git merge-base contrib master)</code></pre>
</div>
</div>
<div class="paragraph">
<p>Hur som helst så är ingen av dessa särskilt bekväma, så Git ger en annan förkortning för att göra samma sak: trepunktssyntaxen.
I kontexten <code>git diff</code>-kommandot kan du sätta tre punkter efter en annan gren för att göra en <code>diff</code> mellan den sista incheckningen på den gren du är på och dess gemensamma föregångare med en annan gren:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git diff master...contrib</code></pre>
</div>
</div>
<div class="paragraph">
<p>Det här kommandot visar dig exakt vad som har lagts till i den här grenen sedan den delade föregångaren med <code>master</code>-grenen.
Det är en mycket användbar syntax att lägga på minnet.</p>
</div>
</div>
<div class="sect3">
<h3 id="_integrera_kod_från_bidragslämnare">Integrera kod från bidragslämnare</h3>
<div class="paragraph">
<p>
När allt arbete i din funktionsgren är redo att slås ihop i din huvudgren är frågan hur du ska göra det.
Vidare, vilken övergripande arbetsflöde vill du använda för att underhålla ditt projekt?
Du har ett antal metoder att välja mellan, och vi kommer att gå igenom några av dem</p>
</div>
<div class="sect4">
<h4 id="_arbetsflöden_med_sammanslagning">Arbetsflöden med sammanslagning</h4>
<div class="paragraph">
<p>
Ett grundläggande arbetsflöde är att helt enkelt slå ihop allt arbete direkt i din <code>master</code>-gren.
I det här scenariot har du en <code>master</code>-gren som innehåller stabil kod.
När du har arbete i en funktionsgren som du tror att du har slutfört, eller arbete som någon annan har bidragit med och du har verifierat, slår du ihop det i din <code>master</code>-gren, tar bort den just sammanfogade temagrenen och upprepar.</p>
</div>
<div class="paragraph">
<p>Om vi har ett arkiv med arbete i två grenar som heter <code>ruby_client</code> och <code>php_client</code> som ser ut som <a href="{{< relurl "book/sv/v2/ch00/merwf_a" >}}">Historik med flera funktionsgrenar</a>, och vi slår ihop <code>ruby_client</code> följt av <code>php_client</code>, kommer din historik att se ut som <a href="{{< relurl "book/sv/v2/ch00/merwf_b" >}}">Efter en sammanslagning med en funktionsgren.</a>.</p>
</div>
<div id="merwf_a" class="imageblock">
<div class="content">
<img src="{{< relurl "book/sv/v2/images/merging-workflows-1.png" >}}" alt="Historik med flera funktionsgrenar.">
</div>
<div class="title">Figur 73. Historik med flera funktionsgrenar</div>
</div>
<div id="merwf_b" class="imageblock">
<div class="content">
<img src="{{< relurl "book/sv/v2/images/merging-workflows-2.png" >}}" alt="Efter en sammanslagning med en funktionsgren.">
</div>
<div class="title">Figur 74. Efter en sammanslagning med en funktionsgren.</div>
</div>
<div class="paragraph">
<p>Det här är förmodligen det enklaste arbetsflödet, men det kan bli problematiskt om du arbetar med större eller mer stabila projekt där du vill vara riktigt försiktig med vad du introducerar.</p>
</div>
<div class="paragraph">
<p>Om du har ett viktigare projekt kanske du vill använda en tvåfas-sammanslagningcykel.
I det scenariot har du två långlivade grenar, <code>master</code> och <code>develop</code>, där du bestämmer att <code>master</code> uppdateras endast när en mycket stabil version skapas och all ny kod integreras i <code>develop</code>-grenen.
Du skickar regelbundet båda dessa grenar till det publika arkivet.
Varje gång du har en ny funktionsgren att slå ihop (<a href="{{< relurl "book/sv/v2/ch00/merwf_c" >}}">Före en sammanslagning av en funktionsgren.</a>), slår du ihop den i <code>develop</code> (<a href="{{< relurl "book/sv/v2/ch00/merwf_d" >}}">Efter en sammanslagning av en funktionsgren.</a>); sedan, när du taggar en version, snabbspolar du <code>master</code> till där <code>develop</code>-grenen är stabil (<a href="{{< relurl "book/sv/v2/ch00/merwf_e" >}}">Efter en ny version.</a>).</p>
</div>
<div id="merwf_c" class="imageblock">
<div class="content">
<img src="{{< relurl "book/sv/v2/images/merging-workflows-3.png" >}}" alt="Före en sammanslagning av en funktionsgren.">
</div>
<div class="title">Figur 75. Före en sammanslagning av en funktionsgren.</div>
</div>
<div id="merwf_d" class="imageblock">
<div class="content">
<img src="{{< relurl "book/sv/v2/images/merging-workflows-4.png" >}}" alt="Efter en sammanslagning av en funktionsgren.">
</div>
<div class="title">Figur 76. Efter en sammanslagning av en funktionsgren.</div>
</div>
<div id="merwf_e" class="imageblock">
<div class="content">
<img src="{{< relurl "book/sv/v2/images/merging-workflows-5.png" >}}" alt="Efter en ny version.">
</div>
<div class="title">Figur 77. Efter en ny version.</div>
</div>
<div class="paragraph">
<p>På det här sättet, när folk klonar ditt projekts arkiv, kan de antingen kolla ut <code>master</code> för att bygga den senaste stabila versionen och enkelt hålla sig uppdaterade på den, eller kolla ut <code>develop</code>, som är den mer skärpta innehållet.
Du kan också utöka det här konceptet genom att ha en <code>integrate</code>-gren där allt arbete sammanfogas.
När kodbasen på den grenen är stabil och passerar tester, slår du ihop den i en <code>develop</code>-gren; och när den har visat sig vara stabil under en tid, snabbspolar du din <code>master</code>-gren.</p>
</div>
</div>
<div class="sect4">
<h4 id="_arbetsflöde_med_stora_sammanslagningar">Arbetsflöde med stora sammanslagningar</h4>
<div class="paragraph">
<p></p>
</div>
<div class="paragraph">
<p>
Git-projektet har fyra långlivade grenar: <code>master</code>, <code>next</code> och <code>pu</code> (proposed updates) för nytt arbete, och <code>maint</code> för underhållsbackportar.
När nytt arbete introduceras av bidragslämnare samlas det i temagrenar i förvaltarens arkiv på ett sätt som liknar det som har beskrivits (se <a href="{{< relurl "book/sv/v2/ch00/merwf_f" >}}">Hantera en komplex serie med parallella ämnesgrenar.</a>).
Vid det här laget utvärderas temana för att avgöra om de är säkra och redo för användning eller om de behöver mer arbete.
Om de är säkra slås de ihop i <code>next</code>, och den grenen pushas upp så att alla kan prova temana integrerade tillsammans.</p>
</div>
<div id="merwf_f" class="imageblock">
<div class="content">
<img src="{{< relurl "book/sv/v2/images/large-merges-1.png" >}}" alt="Hantera en komplex serie med parallella ämnesgrenar.">
</div>
<div class="title">Figur 78. Hantera en komplex serie med parallella ämnesgrenar.</div>
</div>
<div class="paragraph">
<p>Om det behövs mer arbete på en temagren slås den ihop med <code>pu</code> istället.
När det har bestämts att de är helt stabila slås de ihop med <code>master</code>-grenen.
<code>next</code>- och <code>pu</code>-grenarna byggs sedan om från <code>master</code>.
Det här innebär att <code>master</code> nästan alltid rör sig framåt, <code>next</code> ombaseras ibland, och <code>pu</code> ombaseras ännu oftare:</p>
</div>
<div class="imageblock">
<div class="content">
<img src="{{< relurl "book/sv/v2/images/large-merges-2.png" >}}" alt="Slå ihop ämnesgrenar med långlivade integrationsgrenar.">
</div>
<div class="title">Figur 79. Slå ihop ämnesgrenar med långlivade integrationsgrenar.</div>
</div>
<div class="paragraph">
<p>När en ämnesgren äntligen har slagits ihop med <code>master</code>-grenen tas den bort från arkivet.
Git-projektet hr också en <code>maint</code>-gren som är en gren som är förgrenad från den senaste versionen för att tillhandahålla bakåtkompatibla patchar om en underhållsversion krävs.
Så, när du klonar Git-arkivet har du fyra grenar som du kan kolla ut för att utvärdera projektet i olika utvecklingsstadier, beroende på hur nyskapande du vill vara eller hur du vill bidra; och förvaltaren har ett strukturerat arbetsflöde för att hjälpas åt att granska nya bidrag.
Git-projektet har ett specialiserat arbetsflöde.
För att förstå det bättre kan du läsa mer på <a href="https://github.com/git/git/blob/master/Documentation/howto/maintain-git.txt">Git Maintainer’s guide</a>.</p>
</div>
</div>
<div class="sect4">
<h4 id="_rebase_cherry_pick">Arbetsflöden med ombasering och plocka russin ur kakan</h4>
<div class="paragraph">
<p>
När du har arbete i en temagren och har bestämt att du vill integrera det, kan du göra det på två sätt: genom att ombasera eller plocka russin ur kakan.
Vissa förvaltare föredrar att ombasera eller plocka russin ur kakan för att hålla en mestadels linjär historik.
När du har arbete i en temagren och har bestämt att du vill integrera det, flyttar du till den grenen och kör ombasera-kommandot för att bygga om ändringarna på din nuvarande <code>master</code>-gren (eller <code>develop</code>, och så vidare).
Om det går bra kan du snabbspola din <code>master</code>-gren.
I slutänden får du en linjär projektshistorik.</p>
</div>
<div class="paragraph">
<p>
Ett annat sätt att flytta in arbete från en gren till en annan är att plocka russin ur kakan.
Att plocka russin ur kakan i Git är som en ombasering men för en enskild incheckning.
Det tar en patch från en incheckning och försöker applicera den på den gren du är på.
Detta är användbart om du har ett antal incheckningar på en temagren och du baran vill integrera en av dem, eller om du föredrar att plocka in incheckningarna en och en istället för att göra en ombasering.
Om du till exempel har ett projekt som ser ut så här:</p>
</div>
<div class="imageblock">
<div class="content">
<img src="{{< relurl "book/sv/v2/images/rebasing-1.png" >}}" alt="Exempel historik före russin plockats ur kakan.">
</div>
<div class="title">Figur 80. Exempel historik före russin plockats ur kakan.</div>
</div>
<div class="paragraph">
<p>Om du vill dra in incheckningen <code>e43a6</code> i din <code>master</code>-gren kan du köra</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git cherry-pick e43a6
Avslutade en cherry-pick.
[master]: created a0a41a9: "More friendly message when locking the index fails."
 3 filer ändrade, 17 tillagda(+), 3 borttagna(-)</code></pre>
</div>
</div>
<div class="paragraph">
<p>Det här drar in ändringarna i incheckning <code>e43a6</code> in i din <code>master</code>-gren., men du får ett nytt SHA-1-värde för incheckningen eftersom datumet som den tillämpades är annorlunda.
Din historik ser nu ut så här:</p>
</div>
<div class="imageblock">
<div class="content">
<img src="{{< relurl "book/sv/v2/images/rebasing-2.png" >}}" alt="Historik efter russinplockning av en inceckning på en funktionsgren.">
</div>
<div class="title">Figur 81. Historik efter russinplockning av en inceckning på en funktionsgren.</div>
</div>
<div class="paragraph">
<p>Nu kan du radera din funktionsgren och släppa incheckningarna som du inte vill få in.</p>
</div>
</div>
<div class="sect4">
<h4 id="_rerere">Rerere</h4>
<div class="paragraph">
<p>
Om du gör massor av sammanslagningar och ombaseringar, eller om du underhåller en långlivad funktionsgren, har Git en funktion som heter “rerere” som kan vara användbar.</p>
</div>
<div class="paragraph">
<p>Rerere står för “reuse recorded resolution” — det är ett sätt att förkorta manuell konflikthantering.
När rerere är aktiverat kommer Git att behålla en uppsättning före- och efterbilder från lyckade sammanslagningar, och om det märker att det finns en konflikt som ser precis ut som en du redan har löst, kommer Git bara att använda lösningen från förra gången, utan att störa dig med den.
Rerere stands for “reuse recorded resolution” — it’s a way of shortcutting manual conflict resolution.
When rerere is enabled, Git will keep a set of pre- and post-images from successful merges, and if it notices that there’s a conflict that looks exactly like one you’ve already fixed, it’ll just use the fix from last time, without bothering you with it.</p>
</div>
<div class="paragraph">
<p>Funktionen har två delar: en konfigurationsinställning och ett kommando.
Konfigurationsinställningen är <code>rerere.enabled</code>, och det är tillräckligt användbart för att lägga i din globala konfiguration:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git config --global rerere.enabled true</code></pre>
</div>
</div>
<div class="paragraph">
<p>När du än gör en sammanslagning som löser konflikter, kommer lösningen nu att sparas i cachen om den skulle behövas i framtiden.</p>
</div>
<div class="paragraph">
<p>Om du behöver kan du interagera med rerere-cachen med hjälp av kommandot <code>git rerere</code>.
När det används ensamt, kollar Git sin databas med lösningar och försöker hitta en matchning med eventuella aktuella konflikter och lösa dem (även om det görs automatiskt om <code>rerere.enabled</code> är inställt på <code>true</code>).
Det finns också underkommandon för att se vad som kommer att sparas, för att radera specifika lösningar från cachen och för att rensa hela cachen.
Vi kommer att gå in på rerere mer i detalj i <a href="{{< relurl "book/sv/v2/ch00/ref_rerere" >}}">Rerere</a>.</p>
</div>
</div>
</div>
<div class="sect3">
<h3 id="_tagging_releases">Versionsmarkeringar</h3>
<div class="paragraph">
<p>
När du har bestämt dig för att släppa en ny version av ditt projekt, vill du förmodligen tilldela en tagg så att du kan återskapa den versionen när som helst framöver.
Du kan skapa en ny tagg som diskuterats i <a href="{{< relurl "book/sv/v2/ch00/ch02-git-basics-chapter" >}}">Grunder i Git</a>.
Om du bestämmer dig för att signera taggen som underhållare ser taggningen ut så här:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git tag -s v1.5 -m 'my signed 1.5 tag'
You need a passphrase to unlock the secret key for
user: "Scott Chacon &lt;schacon@gmail.com&gt;"
1024-bit DSA key, ID F721C45A, created 2009-02-09</code></pre>
</div>
</div>
<div class="paragraph">
<p>Om du signerar dina taggar kan du få problem med att distribuera den offentliga PGP-nyckeln som används för att signera dina taggar.
Förvaltaren för Git-projektet har löst detta problem genom att inkludera sin offentliga nyckel som en blob i arkivet och sedan lägga till en tagg som pekar direkt på det innehållet.
För att göra detta kan du ta reda på vilken nyckel du vill använda genom att köra <code>gpg --list-keys</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ gpg --list-keys
/Users/schacon/.gnupg/pubring.gpg
---------------------------------
pub   1024D/F721C45A 2009-02-09 [expires: 2010-02-09]
uid                  Scott Chacon &lt;schacon@gmail.com&gt;
sub   2048g/45D02282 2009-02-09 [expires: 2010-02-09]</code></pre>
</div>
</div>
<div class="paragraph">
<p>Du kan då importera nyckeln direkt i Git-databasen genom att exportera den och skicka den genom <code>git hash-object</code>, som skriver en ny blob med de innehållen i Git och ger dig tillbaka SHA-1 för blobben:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ gpg -a --export F721C45A | git hash-object -w --stdin
659ef797d181633c87ec71ac3f9ba29fe5775b92</code></pre>
</div>
</div>
<div class="paragraph">
<p>Nu när du har innehållet i din nyckel i Git kan du skapa en tagg som pekar direkt på den genom att ange det nya SHA-1-värdet från <code>hash-object</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git tag -a maintainer-pgp-pub 659ef797d181633c87ec71ac3f9ba29fe5775b92</code></pre>
</div>
</div>
<div class="paragraph">
<p>Med kommandot <code>git push --tags</code> kan du nu dela taggen <code>maintainer-pgp-pub</code> med alla.
Om någon vill verifiera en tagg kan de direkt importera din PGP-nyckel genom att dra ut blobben direkt ur databasen och importera den i GPG:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git show maintainer-pgp-pub | gpg --import</code></pre>
</div>
</div>
<div class="paragraph">
<p>De kan också använda den nyckeln för att verifiera alla dina signerade taggar.
Om du dessutom inkluderar instruktioner i taggmeddelandet kan körning av <code>git show &lt;tagg&gt;</code> låta dig ge slutanvändaren mer specifika instruktioner om taggverifiering.</p>
</div>
</div>
<div class="sect3">
<h3 id="_build_number">Generera versionsnummer</h3>
<div class="paragraph">
<p>
I Git finns det inget inbyggt sätt att generera löpande versionsnummer som <em>v123</em> eller liknande för varje incheckning.
Om du vill ha ett versionnummber som är logiskt för människor för varje incheckning, kan du köra <code>git describe</code> på incheckningen.
Till svar genererar Git en sträng som består av namnet på den senaste taggen tidigare än den incheckningen, följt av antalet incheckningar sedan den taggen, följt av en del av SHA-1-värdet för den incheckningen (föregånget av bokstaven <em>g</em> som betyder Git):</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git describe master
v1.6.2-rc1-20-g8c5b85c</code></pre>
</div>
</div>
<div class="paragraph">
<p>På det här sättet kan du få en sträng som är meningsfull för människor att använda som versionsnummer.
Om du bygger Git från källkoden som är klonad från Git-arkivet ger <code>git --version</code> dig något som ser ut så här.
Om du beskriver en incheckning som du direkt har taggat ger den dig helt enkelt taggnamnet.</p>
</div>
<div class="paragraph">
<p><code>git describe</code>-kommandot kräver annoterade taggar som standard (taggar som skapats med flaggorna <code>-a</code> eller <code>-s</code>); om du vill dra nytta av lättviktiga (icke-annoterade) taggar också, lägg till <code>--tags</code>-flaggan till kommandot.
Du kan också använda den här strängen som mål för ett <code>git checkout</code>- eller <code>git show</code>-kommando, även om det förlitar sig på det förkortade SHA-1-värdet i slutet, så det kanske inte är giltigt för evigt.
Till exempel hoppade Linux-kärnan nyligen från 8 till 10 tecken för att säkerställa SHA-1-objektens unicitet, så äldre <code>git describe</code>-utdata namn ogiltigförklarades.</p>
</div>
</div>
<div class="sect3">
<h3 id="_preparing_release">Förbereda ett släpp</h3>
<div class="paragraph">
<p>
Nu vill du släppa en ny version.
En av de saker du vill göra är att skapa ett arkiv av den senaste ögonblicksbilden av din kod för de arma själar som inte använder Git.
Kommandot för att göra detta är <code>git archive</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git archive master --prefix='project/' | gzip &gt; `git describe master`.tar.gz
$ ls *.tar.gz
v1.6.2-rc1-20-g8c5b85c.tar.gz</code></pre>
</div>
</div>
<div class="paragraph">
<p>Om någon öppnar det arkivet får de den senaste ögonblicksbilden av ditt projekt i en projektkatalog.
Du kan också skapa ett zip-arkiv ungefär på samma sätt men genom att ange <code>--format=zip</code>-flaggan till <code>git archive</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git archive master --prefix='project/' --format=zip &gt; `git describe master`.zip</code></pre>
</div>
</div>
<div class="paragraph">
<p>Nu har du en snyggt arkiv och en zipkatalog av ditt projekts släpp som du kan ladda upp till din webbplats eller mejla till folk.</p>
</div>
</div>
<div class="sect3">
<h3 id="_the_shortlog">Shortlog</h3>
<div class="paragraph">
<p>
Det är dags att mejla till din mejllista med personer som vill veta vad som händer i ditt projekt.
Ett trevligt sätt att snabbt få en slags ändringslogg över vad som har lagts till i ditt projekt sedan ditt senaste släpp eller mejl är att använda kommandot <code>git shortlog</code>.
Det sammanfattar alla incheckningar i det intervall du ger det; till exempel ger följande en sammanfattning av alla incheckningar sedan ditt senaste släpp, om ditt senaste släpp hette v1.0.1:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git shortlog --no-merges master --not v1.0.1
Chris Wanstrath (6):
      Add support for annotated tags to Grit::Tag
      Add packed-refs annotated tag support.
      Add Grit::Commit#to_patch
      Update version and History.txt
      Remove stray `puts`
      Make ls_tree ignore nils

Tom Preston-Werner (4):
      fix dates in history
      dynamic version method
      Version bump to 1.0.2
      Regenerated gemspec for version 1.0.2</code></pre>
</div>
</div>
<div class="paragraph">
<p>Du får en enhetlig sammanfattning av samtliga incheckningar sedan v1.0.1, grupperade efter författare, som du kan skicka till din mejllista.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>