---
### DO NOT EDIT! Generated by script/update-book2.rb
category: book
section: documentation
subsection: book
sidebar: book
book:
  language_code: cs
  chapter:
    title: Git na serveru
    number: 4
  section:
    title: GitLab
    number: 8
    cs_number: '4.8'
    previous: book/cs/v2/Git-na-serveru-GitWeb
    next: book/cs/v2/Git-na-serveru-Možnosti-hostování-u-třetí-strany
title: Git - GitLab
---
<h2 id="_gitlab">GitLab</h2>
<div class="paragraph">
<p>
Jenže GitWeb je příliš zjednodušený.
Pokud hledáte modernější, plnohodnotný server pro Git, můžete si místo GitWebu nainstalovat jedno z několika jiných open-source řešení.
GitLab patří k těm populárnějším. Použijeme jej jako příklad a probereme si jeho instalaci a používání.
Je trochu složitější než GitWeb a bude pravděpodobně vyžadovat víc úsilí při správě, ale představuje mnohem plnohodnotnější alternativu.</p>
</div>
<div class="sect3">
<h3 id="_instalace">Instalace</h3>
<div class="paragraph">
<p>GitLab je webová aplikace pracující nad databází, takže instalace vyžaduje trochu víc úsilí než ostatní servery pro Git.
Naštěstí je jeho instalace velmi dobře dokumentována a podporována.</p>
</div>
<div class="paragraph">
<p>Nainstalování GitLabu lze dosáhnout několika metodami.
Pokud chcete získat rychle něco, co funguje, můžete si stáhnout obraz pro virtuální počítač, nebo instalátor na jedno kliknutí z <a href="https://bitnami.com/stack/gitlab" class="bare">https://bitnami.com/stack/gitlab</a>. Potom upravíte konfiguraci tak, aby vyhovovala vašemu konkrétnímu prostředí.
Bitnami doplnilo do přihlašovací obrazovky (zpřístupněné stiskem alt-→) jednu pěknou vychytávku. Ukáže vám pro nainstalovaný GitLab jeho IP adresu a přednastavené uživatelské jméno a heslo.</p>
</div>
<div id="bitnami" class="imageblock">
<div class="content">
<img src="{{< relurl "book/cs/v2/images/bitnami.png" >}}" alt="Přihlašovací obrazovka Bitnami pro virtuální počítač s GitLab.">
</div>
<div class="title">Figure 50. Přihlašovací obrazovka Bitnami pro virtuální počítač s GitLab.</div>
</div>
<div class="paragraph">
<p>Při ostatních činnostech postupujte podle návodu v souboru readme ke GitLab Community Edition. Najdete ho na <a href="https://gitlab.com/gitlab-org/gitlab-ce/tree/master" class="bare">https://gitlab.com/gitlab-org/gitlab-ce/tree/master</a>.
Naleznete zde rady pro instalaci GitLabu s využitím Chef recipes, virtuální počítač na Digital Ocean a balíčky RPM a DEB (které byly v době psaní tohoto textu ve stádiu beta).
Najdete zde in „neoficiální“ rady pro zprovoznění GitLabu na nestandardních operačních systémech a databázích, plně manuální popis instalace a řadu dalších témat.</p>
</div>
</div>
<div class="sect3">
<h3 id="_správa">Správa</h3>
<div class="paragraph">
<p>Rozhraní pro správu GitLabu je přístupné přes web.
Prohlížeč jednoduše nasměrujte na hostitelské jméno nebo IP adresu, kde je GitLab nainstalovaný a přihlaste se jako uživatel admin.
Přednastavené uživatelské jméno je <code>admin@local.host</code> a heslo je <code>5iveL!fe</code>. (Jakmile ho zadáte, budete vyzváni k tomu, abyste ho změnili.)
Po přihlášení klikněte v menu vpravo nahoře na ikonu „Admin area“.</p>
</div>
<div id="gitlab_menu" class="imageblock">
<div class="content">
<img src="{{< relurl "book/cs/v2/images/gitlab-menu.png" >}}" alt="Položka „Admin area“ v menu GitLabu.">
</div>
<div class="title">Figure 51. Položka „Admin area“ v menu GitLabu.</div>
</div>
<div class="sect4">
<h4 id="_uživatelé">Uživatelé</h4>
<div class="paragraph">
<p>Za uživatele se v GitLabu považují účty, které odpovídají lidem.
Uživatelské účty nejsou nijak složité. Jde v podstatě o souhrn osobních informací, které jsou přivěšeny k přihlašovacím údajům.
Každý uživatelský účet má svůj <strong>jmenný prostor</strong>, který představuje logické seskupení projektů patřících uživateli.
Pokud by uživatelka <code>jane</code> měla projekt pojmenovaný <code>project</code>, pak by url tohoto projektu bylo <a href="http://server/jane/project" class="bare">http://server/jane/project</a>.</p>
</div>
<div id="gitlab_users" class="imageblock">
<div class="content">
<img src="{{< relurl "book/cs/v2/images/gitlab-users.png" >}}" alt="Obrazovka GitLabu pro správu uživatelů.">
</div>
<div class="title">Figure 52. Obrazovka GitLabu pro správu uživatelů.</div>
</div>
<div class="paragraph">
<p>Odstranění uživatele lze provést dvěma způsoby.
„Zablokováním“ (Block) uživateli zabráníte přihlásit se ke GitLabu, ale všechna data pod tímto uživatelským jménem budou zachována a revize podepsané jeho uživatelským e-mailem budou stále odkazovat do jeho profilu.</p>
</div>
<div class="paragraph">
<p>„Zničením“ uživatele (Destroy) naopak dosáhnete jeho úplného odstranění z databáze a ze systému souborů.
Všechny projekty a data z jeho jmenného prostoru jsou odstraněny — včetně skupin, které uživatel vlastní.
Zjevně jde o trvalejší a destruktivnější změnu a používá se zřídka.</p>
</div>
</div>
<div class="sect4">
<h4 id="_gitlab_groups_section">Skupiny</h4>
<div class="paragraph">
<p>Gitlabovská skupina je sbírkou projektů, která je doplněna o informace o tom, jak k nim mohou přistupovat uživatelé.
Každá skupina má svůj jmenný prostor (stejně, jak je tomu u uživatelů), takže pokud se ve skupině <code>training</code> nachází projekt <code>materials</code>, bude mu odpovídat url <a href="http://server/training/materials" class="bare">http://server/training/materials</a>.</p>
</div>
<div id="gitlab_groups" class="imageblock">
<div class="content">
<img src="{{< relurl "book/cs/v2/images/gitlab-groups.png" >}}" alt="Obrazovka pro správu gitlabovských skupin.">
</div>
<div class="title">Figure 53. Obrazovka pro správu gitlabovských skupin.</div>
</div>
<div class="paragraph">
<p>Každá skupina je svázána s množinou uživatelů a každý uživatel má přiděleny úrovně oprávnění k projektům skupiny a ke skupině samotné.
Úrovně oprávnění se pohybují v rozmezí od „Guest“ (host; pouze debatní témata a přístup do diskuse) až po „Owner“ (vlastník; plná oprávnění ke skupině, k správě jejích členů a jejích projektů).
Typů oprávnění je příliš mnoho na to, abychom je zde uváděli, ale na administrátorské stránce GitLabu najdete užitečný odkaz.</p>
</div>
</div>
<div class="sect4">
<h4 id="_projekty">Projekty</h4>
<div class="paragraph">
<p>Gitlabovský projekt zhruba odpovídá jednomu gitovému repozitáři.
Každý projekt spadá pod jediný jmenný prostor — buď pod uživatele nebo pod skupinu.
Pokud projekt patří uživateli, pak má vlastník projektu přímou kontrolu nad tím, kdo může k projektu přistupovat. Pokud projekt patří skupině, uplatní se také oprávnění definovaná na úrovni skupiny.</p>
</div>
<div class="paragraph">
<p>U každého projektu je také určena úroveň viditelnosti, kterou se dá ovlivnit, kdo má ke stránkám projektu a k repozitáři přístup pro čtení.
Pokud je projekt označený jako <em>Private</em> (soukromý), pak musí vlastník projektu přímo přidělovat přístupová oprávnění konkrétním uživatelům.
Projekt označený <em>Internal</em> (interní) je viditelný pro kteréhokoliv přihlášeného uživatele, a projekt označený <em>Public</em> (veřejný) je viditelný pro všechny.
Poznamenejme, že tyto úrovně řídí jak přístup pro <code>git fetch</code>, tak přístup k webovému uživatelskému rozhraní projektu</p>
</div>
</div>
<div class="sect4">
<h4 id="_zásuvné_moduly">Zásuvné moduly</h4>
<div class="paragraph">
<p>GitLab podporuje použití zásuvných modulů jak na straně projektu, tak na úrovni systému.
Pro každý s těchto typů provádí gitlabovský server při výskytu události odpovídající HTTP POST s popisem ve formátu JSON.
Nabízí se tím parádní způsob propojení vašich gitových repozitářů a GitLabu se zbytkem automatizované podpory vývoje, jako jsou CI servery<sup class="footnote">[<a id="_footnoteref_14" class="footnote" href="#_footnotedef_14" title="View footnote.">14</a>]</sup>, diskusní místnosti, nebo nástroje pro zveřejňování.</p>
</div>
</div>
</div>
<div class="sect3">
<h3 id="_základní_použití">Základní použití</h3>
<div class="paragraph">
<p>První věc, kterou budete chtít v GitLabu udělat, je vytvoření nového projektu.
Provedete to kliknutím na ikonu „+“ na nástrojové liště.
GitLab se vás zeptá na jméno projektu, pod jaký jmenný prostor by měl spadat a jakou by měl mít přidělenu úroveň viditelnosti.
Většina věcí, kterou zde zadáte, nemá trvalou platnost a později je můžete upravit přes rozhraní pro nastavení.
Kliknete na „Create Project“ a je to.</p>
</div>
<div class="paragraph">
<p>Jakmile je projek založen, budete ho asi chtít spojit s lokálním gitovým repozitářem.
Každý projekt je dostupný přes HTTPS nebo SSH — pro konfiguraci vzdáleného gitového repozitáře lze použít libovolný z těchto protokolů.
Odpovídající URL odkazy se zobrazují v horní části domácí stránky projektu.
Následující příkaz vytvoří pro existující lokální repozitář vzdálený odkaz pojmenovaný <code>gitlab</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git remote add gitlab https://server/namespace/project.git</code></pre>
</div>
</div>
<div class="paragraph">
<p>Pokud lokální kopie repozitáře neexistuje, můžeme provést následující:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://server/namespace/project.git</code></pre>
</div>
</div>
<div class="paragraph">
<p>Webové uživatelské rozhraní zpřístupňuje několik užitečných pohledů na samotný repozitář.
Každá stránka projektu zobrazuje nedávnou aktivitu a odkazy v horní části vedou k pohledům na soubory a na poznámky k revizím (commit log).</p>
</div>
</div>
<div class="sect3">
<h3 id="_spolupráce">Spolupráce</h3>
<div class="paragraph">
<p>Nejsnadněji lze spolupráce na gitlabovském projektu dosáhnout přímým přidělením oprávnění pro odesílání do repozitáře (push) jinému uživateli.
Uživatele můžete do projektu přidat tak, že v nastavení projektu přejdete do sekce „Members“ (členové) a novému uživateli přidělíte úroveň přístupu. (O různých úrovních přístupu se trochu zmiňujeme v části <a href="{{< relurl "book/cs/v2/ch00/_gitlab_groups_section" >}}">Skupiny</a>.)
Když uživateli přidělíte úroveň přístupu „Developer“ (vývojář) nebo vyšší, může uživatel do repozitáře přímo (beztrestně) odesílat revize a větve.</p>
</div>
<div class="paragraph">
<p>Další, trochu víc oddělený způsob spolupráce, je založen na použití žádostí o sloučení (merge request).
Tento rys umožňuje řízeným způsobem přispívat do projektu každému uživateli, který jej vidí.
Uživatel s přímým přístupem může jednoduše vytvořit větev, odeslat do ní revize a otevřít požadavek na začlenění jeho větve zpět do <code>master</code>, nebo do jakékoliv jiné větve.
Uživatelé, kteří nemají oprávnění pro odesílání do repozitáře, mohou vytvořit odštěpený projekt (fork, čili jejich vlastní kopii), odeslat revize do <em>své</em> kopie a otevřít požadavek na začlenění z jejich odštěpeného projektu zpět do hlavního projektu.
Tento model umožňuje vlastníkovi plnou kontrolu nad tím, co se dostává do repozitáře a kdy, přičemž přispívat mohou i nedůvěryhodní (neprověření) uživatelé.</p>
</div>
<div class="paragraph">
<p>Hlavními prvky diskusí s dlouhou životností jsou v GitLabu požadavky na začlenění a tématické diskuse (issues).
Každý požadavek na začlenění umožňuje diskutovat o navrhované změně jak pro každý řádek zvlášť (čímž se podporuje jakýsi odlehčený způsob recenzování kódu), tak i obecné diskusní vlákno o změně jako celku.
Obojí lze přidělit konkrétním uživatelům nebo organizovat po milnících.</p>
</div>
<div class="paragraph">
<p>V této části jsme se zaměřili především na rysy GitLabu související s Gitem. Ale jde o vyspělý projekt, který nabízí řadu dalších rysů, které pomáhají při spolupráci v týmu, jako jsou wiki projektu a nástroje pro údržbu systému.
Jednou z výhod GitLabu je, že jakmile gitlabovský sever zprovozníte, budete jen zřídka muset upravovat konfigurační soubor nebo přistupovat k serveru přes SSH. Většina úkonů správy a obecné používání se dá provádět přes rozhraní webového prohlížeče.</p>
</div>
</div>
<div id='footnotes'>
<hr>
<div class="footnote" id="_footnotedef_14">
<a href="#_footnoteref_14">14</a>. Pozn. překl.: <em>Continuous Integration</em>, čili průběžná integrace.
</div>
</div><div id="nav"><a href="{{< previous-section >}}">prev</a> | <a href="{{< next-section >}}">next</a></div>